Farklı bir yatırım aracı olan hisse senedi piyasası her geçen gün daha fazla insanın ilgisini çekmektedir. Birikimlerini değerlendirmek isteyen bireysel veya kurumsal yatırımcılar için bir cazibe merkezi haline gelmiştir. Bu konuda ilgili duyan yatırımcıları hisse senetleri ile ilgili olarak gelecek için en doğru tahmini yapmak adına araştırma yapmaya yönlendirmiştir. Bu kapsamda farklı teknikler ile ilgili hisse senetlerinin gelecekteki fiyatlarının saptanması ve pozitif veya negatif fiyat hareketi tespit edilmesi durumunda, ilgili duruma göre yatırım yönlendirilmesi hedeflenmektedir. Her bir yatırımcının bu kurumsal veya bireysel olmaksızın tek hedefi bulunmaktadır, o da yatırımından kar sağlamaktır. Günümüzde dijital çağda her gün hisse senedi başta olmak üzere borsalara ilgi artmaktadır. Bu kapsamda hisse senetlerinin gelecekteki kapanış fiyat tahmini büyük önem arz etmektedir. Bu çalışmanın amacı makine öğrenmesi algoritmaları kullanarak hisse senedinin kapanış fiyatının tahmin edilmesini sağlamaktır.
